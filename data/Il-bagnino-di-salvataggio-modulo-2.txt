Le spiagge dominate dalle correnti.
Spiagge e correnti di ritorno
Le correnti di ritorno provocate dai frangenti fluiscono verso il mare aperto, e sono considerate il pericolo numero 1 per la balneazione.
Le buche sono le più tipiche correnti di ritorno del nostro mare.
Le buche sono caratteristiche di spiagge sabbiose sui cui fondali antistanti si protende una secca.
 La prima secca si intervalla con un solco largo qualche decina di metri di acqua fonda, chiamato canalone, oltre il quale comincia una seconda secca.
Certe spiagge al sopraggiungere delle ottime condizioni climatiche estive modificano il loro fondale da uno a conformazione invernale ad uno a profilo estivo, mentre nella maggior parte delle spiagge la conformazione estiva rimane tutto l'anno.
Le spiagge a conformazione estiva cominciano con una secca mentre quelle a conformazione invernale cominciano con un canale.
Entrambe sono caratterizzate dalle forti correnti di ritorno che tagliano i banchi e i canali, provocate dalle correnti di devira formando un reticolato caratteristico.
Le buche
Sul banco di sabbia vicino alla battigia, con mare mosso, i continui frangenti impediscono alla risacca un riflusso uniforme verso il mare e le onde in arrivo ostacolano il ritorno verso il largo dell'acqua accumulata nella secca.
I rulli sono i frangenti caratteristiche di queste spiagge.
In prossimità della battigia i rulli provocano un sovralzo d'onda, il quale forza una corrente diretta verso il largo, che, incanalandosi tra le secche, scava un solco.
Le buche sono zone di acqua profonda (dove un bagnante non tocca) poste vicino alla riva (fino a 100 metri dalla riva).
Nelle buche non c'è corrente a mare calmo ma meritano comunque attenzione siccome presentano dei dislivelli improvvisi.
Direzione della corrente
Non esistono in una buca risucchi di fondo o mulinelli, ma solo corrente diretta verso il largo.
La corrente è efficace anche sott'acqua non solo in superficie, fattore da tenere in considerazione in caso di soccorrimento sott'acqua.
Ciascuna delle secche che delimitano la buca può alimentare la corrente di ritorno, a volte è alimentata solo da una e l'altra, in tal caso, è definita "secca resistente".
Le buche possono essere verticali (con corrente perpendicolare alla riva) se entrambe le secche la alimentano, se una delle due secche fosse resistente la corrente potrebbe diventare obliqua.
Una buca è tanto più pericolosa quanto più la corrente è perpendicolare alla riva per la valenza psicologica del pericolo.
Le buche verticale hanno una efficacia quasi doppia nel provocare annegamenti rispetto a quelle oblique.
Per uscire da una buca bisogna cambiare direzione.
Se si è in una buca verticale non bisogna nuotare verso la riva ma bisogna tagliare la corrente a 90°, avvicinandosi ad una delle due secche.
Bisogna fare più o meno lo stesso anche in una diagonale, dove risulterà più semplice.
Riassumendo bisogna capire la direzione della corrente fissando un punto fermo sulla riva e successivamente tagliarla a 90°.
Riconoscere una buca
A mare appena mosso le onde frangono solo sulle secche, mentre le buche sono specchi d'acqua relativamente calmi.
Anche a mare mosso le buche sono zone di mare più calmo con frangenti meno impetuosi.
Il frangente che attraversa una buca si intacca dandoci un'idea della sua grandezza.
Inoltre, possiamo notare della schiuma che delimita i contorni della buca, la quale avrà un'acqua più scura del resto del mare.
Per un salvataggio in una buca è essenziale dare al bagnante un oggetto galleggiante.
Le buche sono trappole insidiose per una serie di motivi:
- Ignoranza dei bagnanti;
- Salti nella zona del bagno;
- Specchio della buca più calmo che attira i bagnanti;
In più l'acqua sulla secca si muove verso la buca, trascinando i bagnanti lentamente.
Entrate e uscite delle buche
Una buca può presentare tratti di corrente orientati diversamente tra loro.
Il più pericoloso è il tratto più perpendicolare alla riva.
L'entrata della buca, tratto tra la secca e la buca, è caratterizzata da una corrente orientata dalla secca verso la buca.
L'uscita dalla buca, tratto meno profondo, è caratterizzata da una corrente che spinge verso la secca.
Le entrate sono i punti da sorvegliare attentamente, siccome i bagnanti saranno attratti dall'acqua calma delle buche.
Le uscite indicano il percorso per uscire a nuovo dalla buca e stabiliscono la tattica di un salvataggio a nuoto.
Sulle entrate o sulle uscite si puntano i piedi nella sabbia.
Le secche resistenti sono zone sicure per fare il bagno.
Per segnalare una buca si utilizza o una bandierina nel centro o due bandierine sui confini.
La corrente di deriva
Scorre nel canale intermedio fra i due banchi di sabbia di una spiaggia di buche.
Nei canali litoranei la corrente parallela alla riva non costituisce un gran pericolo per i bagnanti.
Con onde angolate si forma una corrente litorale sottoriva.
Segnalare le buche
In molti Paesi europei i tratti occupati dalle buche sono vietati alla balneazione.
In Italia devono essere comunque segnalate ai bagnanti con un gavitello sormontato da una bandierina rossa.
Ma il modo più efficace è di porre due bandiere rosse sulla riva ai due lati della buca nei giorni in cui lo stato del mare la rende pericolosa.
Un bagnino ha l'obbligo di avvertire i bagnanti personalmente.
Terminologia
- Canale = tratto centrale della buca orientato verso il largo, 50 metri di larghezza 150 di lunghezza;
- Sfocio (o sbocco) = zona dove la corrente si arresta o viene deviata da una corrente di deriva;
- Prime secche = primo banco di sabbia attaccato alla battigia;
- Canalone = canale scavato dalla corrente di deriva, si trova oltre le prime secche;
- Banco esterno = zona successiva al canalone;
- Entrate = punti in cui l'acqua inizia a diventare fonda;
- Uscite = punti in cui la corrente è orientata verso la secca;
