Le spiagge senza correnti di ritorno
Fondali uniformi
Spiagge caratteristiche dei litorali bassi e sabbiosi:
- spiagge piatte ("a lento declivio");
- spiagge fonde;
Questi due tipi di spiagge sono accomunate dall'uniformità del fondale e dall'assenza di correnti di ritorno.
Non sono comunque spiagge "sicure per la balneazione".
Spiagge piatte
Il primo tratto del fondale ha un declivio quasi nullo o solo appena accennato, questa zona è detta terrazza.
Il fondale dopo il primo tratto di secca presenta una breve scarpata di circa 60 cm e cala poi lentamente con una pendenza ridotta.

Grazie all'assenza di zone più profonde o solchi nel fondale non si genereranno correnti dal moto ondoso.
In certi casi in questo tipo di spiaggia sono però presenti delle deboli correnti di deriva o ritorno, essendo minime non sono un pericolo per i bagnanti.
Le spiagge barriera sono costituite da spiaggia finissima e possono presentare una conformazione "a barre e canali".
Queste spiagge. che si trovano solitamente in una baia protetta dal moto ondoso o da strutture artificiali, vengono indicate come eccellenti domini dissipativi per la loro capacità di assorbire l'energia delle onde.
L'acqua portata a riva dai frangenti torna indietro sottoforma di semplice risacca.
Le spiagge fonde
Sono spiagge rettilinee o leggermente arcuate che si estendono per lunghi tratti, soggette spesso a forti mareggiate.
Questa tipologia di spiaggia presenta un fondale relativamente semplice, la pendenza è quasi costante.
Un bagnante può provare acqua fonda già a qualche metro dalla riva.
Col mare mosso abbiamo numerosi frangenti.
In caso di onde in tralice generano delle correnti di deriva diffuse su un'ampia area, diventando più deboli di quelle di altre spiagge.
Con vento in tralice abbiamo delle correnti di superficie, che non sono in grado di allontanare dalla riva i bagnanti.
Queste spiagge, nonostante la forza dei frangenti, sono tra le spiagge meno pericolose per la balneazione.
I pericoli
Nessuna spiaggia è sicura, la probabilità di un incidente mortale è comunque alta anche sulla spiaggia oggettivamente meno pericolosa.
Una spiaggia "sicura" attira tutti i bagnanti, anche i meno "acquatici" e i più prudenti, innalzando il grando di pericolosità soggettiva.
I pericoli caratteristici delle spiagge senza correnti di ritorno sono:
- vento di terra;
- dislivelli improvvisi;
- pericolo dei tuffi;
Il vento di terra
Il vento è la causa dello stato del mare, le sue caratteristiche sono:
- forza del vento;
- durata del vento;
- fetch (zona di mare aperto su cui spira il vento);
Quando il vento comincia a spirare sulla superficie nel mare, nella zona generatrice dell'onda (inizio del fetch), si formano inizialmente delle increspature, che iniziano poi a crescere in altezza trasformandosi in quella che è una maretta ed infine in dei cavalloni.
Quando le onde hanno raggiunto l'altezza massima possibile grazie all'energia del vento che le ha generate, possiamo dire che il fetch sia terminato.
Da questo punto in poi le onde vanno a conservare la loro energia, mantenendo quell'altezza.
Nel Mediterraneo troviamo fetch brevi per via delle coste che lo limitano.
Distinzione del vento più importante per i bagnini:
- venti che spirano dal mare, rischi più grandi per la balneazione;
- venti che provengono da terra;
Su un mare mosso un vento da terra spianerà le onde in prossimità della riva, la zona di inizio del fetch, dove il mare sarà appena increspato.
La corrente di superficie
Causata, nella zona di balneazione, dal vento che soffia da terra, è presente solo negli strati superficiali; perciò, i bagnanti non verranno trascinati via.
Il vero rischio è provocato dai galleggianti, molto sensibili alla corrente di superficie.
I galleggianti sono un rischio anche in assenza di vento, siccome possono sfuggire, bucarsi o sgonfiarsi, e sono inoltre sensibilissimi alle correnti provocate dal mare mosso, come buche o correnti di ritorno.
Questi giocattoli non devono essere utilizzati in questi casi:
- con vento di terra;
- in presenza di correnti di ritorno;
- in acqua profonda;
- se utilizzati da bambini è necessaria la supervisione di un adulto;
Comportamento del bagnino con vento di terra
Il vento di terra deve essere segnalato quando supera l'intensità di brezza come un pericolo.
In Liguria, Sardegna e Puglia, il vento forte deve essere segnalato con la posizione di una bandiera gialla.
Con una bandiera non segnaliamo il vento o il mare mosso, ma avvertiamo i bagnanti di un pericolo.
Con bandiera gialla o rossa il bagnino deve imporre:
- il divieto di aprire gli ombrelloni;
- il divieto di noleggiare natanti;
I dislivelli improvvisi
Le ordinanze prescrivono di segnalare il limite delle acque sicure, che dipende dalla spiaggia e anche dell'età dei bagnanti.
L'acqua profonda può essere definita pericolosa quando:
- è situata entro la zona abituale del bagno;
- è improvvisamente profonda ("dislivello improvviso");
Il pericolo dei tuffi
Anche l'acqua molto bassa è un pericolo.
Uno dei suoi incidenti più tipici è la lesione di una vertebra della spina dorsale in conseguenza di un tuffo.
Per "tuffo" intendiamo qualsiasi modo di entrare in acqua "prima con la testa".
L'insegnamento dei tuffi, che prevede anche l'apprensione di tutte le regole di sicurezza del tuffo, è il modo principale per prevenire questi incidenti.
Nella grande maggioranza dei casi è responsabile dell'incidente il primo tuffo di un ragazzo che è in un nuovo ambiente.
La profondità deve essere tale da permettere a chi si tuffa di cambiare la propria traiettoria, per evitare di colpire il fondo.
In più c'è il problema della torbidità dell'acqua che impedisce di calcolare la profondità della zona in cui ci si tuffa.
Perciò non ci si bisogna mai tuffare in un'acqua "sconosciuta".
I tuffi che provocano i maggiori incidenti sono:
- Con rincorsa da una spiaggia;
- Da un pontile;
- Da una barca o da un pedalò;
- Da uno scoglio;
- Dall'alto di una roccia;
Spesso il responsabile di questi incidenti è l'imitazione sociale.
