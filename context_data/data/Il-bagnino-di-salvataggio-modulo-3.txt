Le spiagge ripide
Sono spiagge caratterizzate da una pendenza particolarmente ripida del fondale antistante.
L'ampiezza della zona dei frangenti è molto ridotta.
Un elemento importante delle spiagge ripide è la struttura rocciosa della costa.
La sabbia o i sedimenti si accumulano solo in punti specifici del litorale.
Il letto su cui riposa un sottile strato di sabbia, ghiaia o ciottoli è dura roccia.
Possiamo distinguere due tipi di spiagge ripide in funzione della pendenza:
- spiagge ripide = 3-4 frangenti, fondali "ad alta energia";
- spiagge ripidissime = pendenza molto alta, un solo frangente, carattere esplosivo;
Su queste spiagge, a mare mosso, non sono utilizzabili i pattini, ma bisogna usare le pinne.
Ci sono tre generi di pericoli caratteristici:
- presenza di correnti di ritorno;
- frangenti di battigia e onde giganti;
- presenza di scogli nella zona di balneazione;
Correnti di ritorno, risacca e risacca di fondo
Il pericolo più grande è rappresentato dalle correnti, presenti solo in condizioni particolari dello stato del mare.
Nelle spiagge protette, situate ad esempio in una baia, una corrente di ritorno si può formare per effetto della rifrazione delle onde, concentrando l'energia del moto ondoso sui lati della baia, provocando una corrente di ritorno che scorre verso il centro della baia e successivamente verso il largo.
Quando il moto ondoso entra invece in obliquo, la corrente esce dalla baia sull'altro lato.
Su queste spiagge le onde devono essere di almeno 2/3 metri per produrre una corrente di ritorno, con correnti normali abbiamo solo una risacca di fondo (pericolo minimo).
La formazione delle correnti di ritorno è molto lenta e una volta formate assumono l'aspetto di un fiume in piena.
Nelle spiagge a un solo frangente, invece, si formano delle correnti di battigia che si dirige verso il mare rompendo l'onda in arrivo.
Queste correnti sono molto brevi su questi fondali, siccome è breve la zona di frangenti che va ad alimentarla.
Quando le onde raggiungono un'altezza di 2 metri si possono generare queste forti correnti anche sulle spiagge esposte.
Questa corrente non scava un solco ed è visibile solo grazie agli effetti che provoca con i frangenti.

Tipi di frangenti e frangenti di battigia
Ci sono quattro tipi di frangente, a seconda della pendenza del fondale:
- Frangenti a versamento, l'onda cade su sé stessa, tipici di spiagge sabbiose lentamente degradanti;
- Frangenti a caduta, la cresta si incurva formando un "tubo", spiagge sabbiose;
- Frangenti di battigia, che si dividono in:
	- Frangenti frananti, dove cede la base facendo crollare su sé stessa la cima;
	- Frangenti montanti, caratteristici di fondali ripidissimi, l'onda rimane di mare aperto fino a 
	pochi centimetri dalla battigia;
	Questi frangenti sono caratterizzati da un impatto violento.
Onde a raffica e onde giganti
In natura solo in casi eccezionali si ha una serie di onde regolari, simili tra loro.
Il vento soffia con forza diversa in direzione diversa continuamente.
Nella zona di origine vengono prodotte onde di diverse grandezze e lunghezze.
Abbiamo perciò la sovrapposizione di treni di onde.
Quando due o più treni di onde si sommano in modo tale che le creste si vadano a sovrapporre ai cavi abbiamo un momento di calma con onde assai più basse delle medie.
Quando invece le creste si sovrappongono tra loro abbiamo una raffica di onde molto più grandi delle onde medie.
I momenti di raffica sono denominate "serie di onde".
Il battimento dei frangenti presenta una regolarità nell'arrivo delle onde.
È necessario rimanere ad una distanza di sicurezza dall'acqua.
Ogni tanto arriva un'onda molto più alta, detta: Onda anomala, mega onda, onda gigante.
Esempio: Ogni 100 onde, 10 arriveranno in media con un'altezza di 3 metri, e ogni 1000 ne arriverà una di 6 metri.
Quest'onda, anomala, si genera grazie alla sovrapposizione di 2 o 3 creste, per un breve periodo di tempo.
Questo fenomeno è provocato vicino alla riva ed è imprevedibile.
Perciò quando il mare è in burrasca bisogna mantener una giusta distanza di sicurezza.
Il pericolo degli scogli
Gli scogli fanno parte abituale del paesaggio delle spiagge ripide.
- Possono essere disseminati lunga la riva, come scogli affioranti;
- Possono delimitare la spiaggia, come le scogliere;
- Possono essere utilizzati dai bagnanti in sostituzione dell'arenile;
Gli scogli affioranti sono pericolosi anche a mare calmo, siccome possono essere nascosti dalle onde; perciò, la loro presenza dovrà essere segnalata.
Quando gli scogli delimitano la spiaggia, a mare mosso essi sono un grande pericolo, da prevenire.
Nel caso in cui qualcuno dovesse essere trascinato in acqua nelle zone degli scogli, l'unica via di fuga è allontanarsi da essi e uscire su una spiaggia.

